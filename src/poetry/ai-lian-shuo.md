---
title: 陋室铭
date: 2023-06-23
category:
  - 诗歌散文
---

<!-- more -->


::: center
爱莲说

【作者】周敦颐   【朝代】宋
:::


&nbsp;&nbsp;&nbsp;&nbsp;水陆草木之花，可爱者甚蕃（fān）。晋陶渊明独爱菊。自李唐来，世人甚爱牡丹。予独爱莲之出淤泥而不染，濯（zhuó）清涟（lián）而不妖，中通外直，不蔓不枝，香远益清，亭亭净植，可远观而不可亵玩焉。

&nbsp;&nbsp;&nbsp;&nbsp;予谓菊，花之隐逸者也；牡丹，花之富贵者也；莲，花之君子者也。噫（yī）！菊之爱，陶后鲜有闻。莲之爱，同予者何人？牡丹之爱，宜乎众矣！
