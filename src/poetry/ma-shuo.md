---
title: 马说
date: 2023-06-25
category:
  - 诗歌散文
---



<!-- more -->



::: center
马说

【作者】韩愈 【朝代】唐
:::

&nbsp;&nbsp;&nbsp;&nbsp;世有伯乐，然后有千里马。千里马常有，而伯乐不常有。故虽有名马，祗（zhǐ）辱于奴隶人之手，骈（pián）死于槽（cáo）枥（lì）之间，不以千里称也。

&nbsp;&nbsp;&nbsp;&nbsp;马之千里者，一食或尽粟（sù）一石。食马者不知其能千里而食也。是马也，虽有千里之能，食（通“饲”）不饱，力不足，才美不外见，且欲与常马等不可得，安求其能千里也？

&nbsp;&nbsp;&nbsp;&nbsp;策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪（通“耶”）？其真不知马也！





